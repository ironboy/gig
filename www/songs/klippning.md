Klippning (Thomas Frank) Am + capo 2

Att vandra kring med solen i sitt hår
Är något som du ofta gör och visst jag förstår
att det kan vara svårt att ha så vackert hår som du
Klipp av det då och ge det till mig nu.
Jag sa: Klipp av det då och ge det till mig nu

Jag ska binda en matta av det och lägga vid din dörr
Och det kan så väl behövas, för den som låg där förr
Den har jag trampat sönder, av rastlös väntan bär den spår
Men nu ska jag gå barfota på ditt hår
Ja, nu ska jag gå barfota på ditt hår

Och du ska gå med ditt huvud naket
Och folk ska undra vad som hänt dig sen sist
Då ska jag sitta stum och jag ska stirra upp i taket
Och jag ska sakna all den skönhet som vi mist
Ja, jag ska sakna all den skönhet som vi mist

Men på min vackra matta växer kluvna toppar fram
Och på dessa så biter varken borste eller kam
Nä, solen flyr förskräckt från detta vilda försök
Att fånga skönhet, det är nog aldrig lönt
Att försöka fånga skönhet är nog aldrig lönt

Men nu står jag vid min spegel och betraktar min nakna skult
För nu har jag också rakat av allt mitt hår lika fullt
Men till skillnad från dig ser jag precis lika dum ut
Som jag faktiskt också gjorde - förut

Och jag ska gå med mitt huvud naket
Men i mitt fall kommer de att fråga: "Har du blivit nazist?"
Men då jag sitta stum och jag stirra upp i taket
Och jag ska ångra all den skönhet som vi mist
Ja, jag ska ångra all den skönhet som vi mist.