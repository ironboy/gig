# Bilen ner till havet (Springsteen/Frank) Am + capo ?

Jag kommer från en småstad
Nånstans längs vår södra kust
Där jantelagen härskar helt
Allt görs av plikt inget av lust
Jag träffade Jenny gymnasiets sista år
Hade precis tagit mitt körkort
Jag hade köpt en gammal Ford

Och vi tog bilen ner till havet
När skymningen föll på
Ja, vi tog oss ner till havet
Vi två

Jag minns jag gjorde lumpen
Och en dag kom det ett brev
"Jag är med barn och jag är kvar i stan
Kom hit", var allt hon skrev
En kulen höstdag blev vi vigda
Av en tjänsteman i stans rådhus
I lokaltidningen nästa dag
Fanns vårt foto - vi var man och fru

Den kvällen tog vi bilen ner till havet
När skymningen föll på
Ja, vi tog oss ner till havet
Vi två

Jag fick ett jobb som inte var ett jobb
Det var en arbetsmarknadsåtgärd
Jag krattade löv i stadens park
Jag kände mig inte särskilt mycket värd
Och alla saker vi skulle göra
Alla platser vi skulle se
Mina drömmar har jag slutat hoppas på
Och det har Jenny med

Men jag minns Jenny och mig
I vår gamla bil 
Hon var brunbränd och lycklig
Vi körde mil efter mil
Vi hittade kustens vackraste strand
Och låg där nykära och nakna
Och jag höll hennes hand
Ett lyckligt minne av vår ungdom
Är det allt som finns kvar?
Vad vi drömde då slog aldrig in
Nu vet jag inte vilka drömmar vi har

Men vi tar bilen ner till havet
Fast vår strand har spolats bort
Bilen ner, vad livet känns kort

:Bilen ner till havet, min älskling och jag
Ja, vi tar oss ner till havet idag:

